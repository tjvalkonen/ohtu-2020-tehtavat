Referaatti Kalle Ilveksen kandidaatintutkielmasta: Scrumban-menetelmän käyttö ketterässä ohjelmistokehityksessä.

Tutkielmassa esitellään ketterä ohjelmistokehitys ja tarkastellaan Scrumia, Kanbania sekä näiden yhdistelmää Scrumbania. Perinteisen ohjelmistokehityksen ollessa dokumentaatiokeskeistä ja raskasta on ketterä ohjelmistokehitys tullut vaihtoehdoksi. Sen keskeiseet arvot esiteltiin 2001 ketterän ohjelmistokehityksen julistuksessa.

Scrum-ohjelmistotuotantomenetelmä juontaa juurensa 1990-luvun alkuun. Perinteisen ohjelmistokehityksen ongelmista kumpusi tarve lähestyä ohjelmistokehitystä uudella tavalla. Itseorganisoituva kehitysryhmä, jossa jokaisella ryhmän jäsenellä on selkeä kuva projektin tilasta, sekä prosessin eteneminen iteratiivisesti tarjosi tämän uuden tavan. Scrum projektit etenee aikarajoitettujen iteraatioiden, tiettyjen roolien, sääntöjen ja rajoitusten avulla.
Kanban oli alun perin käytössä Toyotan tehtailla tuotantomenetelmänä.
Ohjelmistotuotantomenetellmänä se otettiin ensimmäisen kerran käyttöön 2004 Microsoftilla. Työnkulun visualisointi Kanbanissa niin kutsutun kanban-taulun avulla on olennaista. Kanban on vähemmän rajoitettu tapa kuin Scrum.

Scrumban on nimitys, jota käytetään Scrumin ja Kanbanin menetelmiä yhdistelevästä ohjelmistotuotantomenetelmästä. Se sopii hyvin arvaamattomille sekaalisille projekteille, joissa vaatimukset muuttuvat nopeasti. Esimerkiksi ylläpitoprojektien eteneminen ei välttämättä ole viikottaista, vaan työtehtävät ovat lyhyitä ja satunnaisia.

Nämä esitellyt ohjelmistotuotantomenetelmät ovat työkaluja, joilla ohjelmistuotuotannnon prosesseja voidaan kehittää. Jokaisen ohjelmistotuotantoprojektin ollessa omanlaisensa, sopiva tapa löytyy vain kokeilemisen ja kokemuksen avulla.
